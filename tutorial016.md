### @activities true

# Superbit del 16: Koble elektronikk til Micro:Biten, del 3 Høyttaler
## Introduksjon
### Introduksjon @unplugged

Micro:Biten kan spille små melodier om du kobler til en høyttaler eller en modulerbar buzzer.
Høyttalere og buzzere kobles alltid mellom pin 0 og GND nå man skal bruke musikkfunksjonen i MakeCode.
I esken som fulgte med Superbit er det en pose med 5 modulerbare buzzere.
Buzzerne har polaritet, det vil si at de har en pluss- og en minuspol, og at de bare fungerer om de kobles riktig vei.
Plusspolen er det lengste beinet på buzzeren, og har et ***"+"***-tegn printet over seg på det svarte plastdekslet.
Plusspolen skal kobles til pin 0 på Micro:Biten.
Minuspolen er det korte beinet.
Minuspolen skal kobles til GND på Micro:Biten.

### Koblinger @unplugged

Du kan godt bruke en svart ledning med krokodilleklemmer for å koble det korte beinet på buzzeren til "GND".
Svarte ledninger brukes ofte for å symbolisere at ledningen går til jord.
"Jord" brukes ofte for å beskrive den negative siden av strømkilden i en likestrømskrets.
Det lange beinet på buzzeren kobler du til kobberstripen på Micro:Biten der det står "0", altså til pin 0.
Nå er Micro:Biten klar til å lage musikk.

![Buzzerkobling]()

